# -*- mode: mandoku-view; -*-
#+TITLE: 元和姓纂
#+DATE: 2015-08-24 23:27:45.133248
#+PROPERTY: ID KR3k0007
#+PROPERTY: BASEEDITION WYG    
#+PROPERTY: JUAN 卷九
<pb:KR3k0007_WYG_009-1a>¶
欽定四庫全書¶
　元和姓纂卷九(去聲隊韻/至梵韻)　　唐　林寳　撰¶
　　十八隊¶
背¶
　古背國在今衛州或作臂以國為姓¶
内史¶
　風俗通周内史叔興之後因官氏焉周又有内史過¶
　　十九代¶
<pb:KR3k0007_WYG_009-1b>¶
代¶
　代君翟國也在常山之北今代州是也趙襄子所㓕¶
　其遺族以代為姓史記趙有代舉漢有京兆代武¶
能(音/耐)¶
　姓苑云長廣人狀云楚熊摯之後避難改為能氏¶
　京兆唐京兆少尹能延休鄠縣人上元中真州刺史¶
　檢校刑部尚書河北招討使能元皓生昱炅炅太僕¶
　少卿¶
<pb:KR3k0007_WYG_009-2a>¶
佴(如代/反)¶
　晉山公集有佴湛¶
戴¶
　宋戴公之後以諡為姓宋大夫戴惡漢有信都太守¶
　戴德九江太守戴聖後漢有司徒戴就晉有戴逵宋¶
　有戴法興齊有僧靜¶
　濟北　戴渉之後¶
　譙國　戴逵之後逵弟邈大司農廣信侯¶
<pb:KR3k0007_WYG_009-2b>¶
　呉興長城　晉有戴洋入方術傳¶
　魏郡斥丘　狀云戴德之後裔孫景珍後魏司州從¶
　事景珍生胄唐吏部尚書參知政事生道國公仲孫¶
　不仕仲孫生至德右僕射道國公生良紹¶
　河東桑泉　狀云渉後唐司勲員外郎戴林琁生頎¶
　水部員外¶
載¶
　左傳有載國漢有載戴¶
<pb:KR3k0007_WYG_009-3a>¶
　　二十一震¶
晉¶
　周武王第三子叔虞封唐唐有晉水因改為晉傳國¶
　二十代為韓魏所滅子孫以國為姓魏有晉鄙漢有¶
　晉寳為安樂相¶
　平陽　三輔决録有晉文經漢有晉馮晉有尚書郎¶
　晉灼注漢書其先居平陽十代孫魏𤓰州刺史廣至¶
　公暉居馮翊平東隋内史侍郎建平公暉孫昶後周¶
<pb:KR3k0007_WYG_009-3b>¶
　兵部尚書魏公衍元孫揆合州刺史(按衍字之/上有脫文)¶
藺(音/吝)¶
　韓厥元孫康仕趙食采於藺因氏焉裔孫相如為趙¶
　上卿子孫仕秦隨司馬錯伐蜀因家成都¶
　華隂鄭縣　魏末自蜀歸關中因居鄭縣裔孫維晉¶
　泰山太守維八代孫衡子仁志殿中監生嗣忠户部¶
　員外謩左武候大將軍楊國公¶
古&KR0532;字(按上脫一/字不可考)¶
<pb:KR3k0007_WYG_009-4a>¶
　纂要文云人姓¶
進¶
　後漢有進延為小黄門令見華嶠後漢書¶
遴(音/吝)¶
　風俗通遴到云韓大夫著遴子三十篇晉有東陽太¶
　守遴條¶
允(寅去/聲)¶
　風俗通允夏時侯國子孫氏焉¶
<pb:KR3k0007_WYG_009-4b>¶
信都¶
　風俗通云張敖尚魯元公主於信都因氏焉一云本¶
　申屠氏古信申音同故為信都氏北齊有信都芳河¶
　間信都芳明算術為丞相倉曹貞元初李納將信都¶
　承慶為青州刺史¶
　　二十三問¶
奮¶
　畢奮之後一云苪伯奮之後以王父字為氏孟軻門¶
<pb:KR3k0007_WYG_009-5a>¶
　人奮章¶
　扶風　後漢二十八將右將軍槐里侯奮修呉志丞¶
　相奮式前涼有奮寛開元有奮齊融(按所引人姓名/皆以萬為奮)¶
　河南　官氏志吐萬氏改為奮氏隋有榖城公奮緒¶
　弟纉唐右武衛將軍¶
運¶
　見姓苑¶
　　二十四焮¶
<pb:KR3k0007_WYG_009-5b>¶
靳¶
　風俗通楚大夫靳歙(按靳尚見史記楚懐王時人靳/歙見漢書漢髙祖時人應劭不)¶
　(應錯繆至此疑當作楚大夫靳尚漢有信武/侯靳歙又汾陽侯靳強傳寫脫落其文耳)又汾陽¶
　侯靳強後漢末范令靳先後燕録有太史令鴈門靳¶
　安唐金紫光禄大夫靳孝謨武功人吏部郎中靳恒¶
　館陶人又居汝南¶
　　二十五願¶
蔓¶
<pb:KR3k0007_WYG_009-6a>¶
　左傳楚有鬭成然食采於蔓後為蔓氏¶
獻¶
　風俗通云晉獻公之後戰國有獻淵¶
建¶
　風俗通云楚太子建之後漢有建公見元后傳¶
曼邱¶
　尸子有曼邱氏齊有曼邱不擇¶
　　二十六慁¶
<pb:KR3k0007_WYG_009-6b>¶
論¶
　吐蕃大姓東禄讃生論欽陵論欽陵生賛婆賛婆生¶
　弓仁唐右武衛大將軍弓仁生成節成節生惟貞惟¶
　明惟賢惟貞右金吾大將軍生傪偕伾惟明檢校工¶
　部尚書鄜坊節度惟賢右羽林大將軍¶
頓¶
　風俗通頓子國今南頓是也後為楚所滅子孫以國¶
　為氏漢有頓肅¶
<pb:KR3k0007_WYG_009-7a>¶
　　二十八翰¶
幹¶
　見姓苑¶
幹獻¶
　晉大夫范臯夷食采幹獻因氏焉¶
　　二十九換¶
段¶
　鄭武公子共叔段之後以王父字為氏戰國韓相段¶
<pb:KR3k0007_WYG_009-7b>¶
　規三輔决録云段氏李老君之自出段干木之子隱¶
　如入闗去干為段氏(案段干氏羅泌謂初邑段後邑/干因邑為氏魏世家有段干子)¶
　(田世家有段干朋風俗通以為姓段名干木蓋以吕/氏春秋干木富於義魏都賦干木之德自解紛之言)¶
　(誤之唐表遂謂封段為干木大夫踈矣又木子名同/為趙相無隱如名此云入闗為段氏亦屬傅會且春)¶
　(秋時以段名者如鄭印段公孫段宋禇師段或/其後以名為氏亦未可知未必定為共叔後也)文帝¶
　時段卬為北地都尉曽孫招生會宗貞會宗金城太¶
　守貞武威太守子孫始居武威九代至熲武威西凉¶
　建康太守段信稱太尉熲七代孫也信生連連生榮¶
<pb:KR3k0007_WYG_009-8a>¶
　後魏定秦二州刺史生孝先名詔(案北齊書/詔作韶)北齊太¶
　宰左丞相平原忠武王婁大張掖公(案韶傳封爵無/張掖公字且韶)¶
　(三子懿深亮亦無寳/積元名當有脱悮)生寳積元尚書左丞刑部侍郎¶
　大理少卿生嗣元嗣道嗣基嗣元地官侍郎鄭州刺¶
　史生崇謙嗣基東光令生崇簡右衛将軍鄭州刺史¶
　崇簡生憕恊怡憕少府監恊太子舍人生孟嘗信陵¶
　嗣道司僕少卿裔州刺史徳操右監門大将軍(按徳/操上)¶
　(有脱/文)平原公五代孫㨕大理司直隋朔二州刺史段¶
<pb:KR3k0007_WYG_009-8b>¶
　嚴状云信次子後魏平東将軍基後生逹隋吏部尚¶
　書東京留守逹生瑋唐殷州刺史瑋生懐節右武将¶
　軍曽孫成象生平仲尚書左丞齊郡鄒平縣卬十九¶
　代孫紛(案唐世系表十/九代作十四代)後魏晋興太守五代孫偃師¶
　唐太子家令今貫河南偃師生志元左驍衛大将軍¶
　生懐古懐藝懐簡(案唐世系表志元生瓉瓘珪瓉生/懐簡此作志元生懐簡中缺一代)¶
　懐藝坊州刺史少詹事瓘符璽郎朝邑令生懐昶懐¶
　晏懐晈懐昶徳州叅軍生文昌(案唐世系表懐昶生/諤諤生文昌此作懐)¶
<pb:KR3k0007_WYG_009-9a>¶
　(昶生文昌/中缺一代)左補闕長慶太和中書侍郎西川淮南京¶
　東三節度生成式珪成式宣州長史生懐本洛州太¶
　守禮部郎中蘓州刺史同居滎陽又中牟状云滎陽¶
　少子孝方之後¶
　汧陽　司農卿贈太尉忠烈公段秀實本威武嶷右¶
　驍衛将軍郇坊州刺史遼西鮮卑檀石槐之後晋有¶
　段陸眷孫務勿座居遼西令友生匹磾受欲廆段(案/晋)¶
　(書段匹磾之父務勿塵勿塵死子疾陸眷嗣匹磾為/晋假撫軍大将軍死石勒之難惟末波存及末波死)¶
<pb:KR3k0007_WYG_009-9b>¶
　(子牙立牙死其後從祖就陸眷之孫遼/立此陸眷之孫務勿座云云舛錯殊甚)八代孫文振¶
　隋兵部尚書北平侯又居北海斯原生確綸確唐御¶
　史大夫生孝機中書舍人孝叡洛州刺史生庭瑜機¶
　生粹徴粹化州刺史徴殿前侍御史綸工部尚書駙¶
　馬都尉紀國公生孝爽文振四從姪子榮周潤州刺¶
　史孫髙唐盧州刺史¶
　諸郡段氏　左金吾大将軍鄜坊節度段竒京兆人¶
　生岌嵩㟧汾原節度檢校兵部尚書祐雲南状云魏¶
<pb:KR3k0007_WYG_009-10a>¶
　末段延没蠻代為渠師裔孫慿入朝拜雲南刺史孫¶
　左領大将軍生子光子游子英子光試太僕卿長川¶
　王生秀試大常卿子英率府遂郡王神營州兵馬使¶
灌¶
　風俗通斟灌氏夏諸侯也子孫以國氏焉漢丞相潁¶
　隂侯灌嬰嬰孫賢汝隂侯(案漢書賢/封臨汝侯)神仙傳灌叔本¶
　漢太僕卿灌夫父張孟嘗為嬰舍人易姓灌氏列僊¶
　傳有灌光¶
<pb:KR3k0007_WYG_009-10b>¶
爨¶
　後漢河南尹爨肅見謝承後漢書蜀志交阯刺史爨¶
　琛(按廣韻/琛作深)建寕大姓也又寕州刺史爨頠華陽國志¶
　爨習官至領軍昌寕大姓也¶
冠¶
　姓苑云有此姓云冠髙帝之後¶
冠軍¶
　漢霍去病封冠軍侯支孫因氏焉¶
<pb:KR3k0007_WYG_009-11a>¶
　襄陽　漢有太𫝊東海王㕘軍冠軍夷(按句有/脫誤)¶
　　三十諌¶
諫¶
　周禮有司諌子孫以官為氏¶
晏¶
　左傳晏桓子名弱齊公族漢司𨽻校尉晏南漢書御¶
　史晏忠見風俗通南燕有晏漢¶
豢龍¶
<pb:KR3k0007_WYG_009-11b>¶
　古飂叔安裔子¶
　　三十一襇¶
蕳(亡莧/切)¶
　姓苑云人姓¶
　　三十二霰¶
燃(女見/反)¶
　見纂要今同州有此姓¶
練¶
<pb:KR3k0007_WYG_009-12a>¶
　見姓苑云人姓¶
見¶
　見姓苑云人姓¶
薦¶
　見姓苑云人姓¶
縣潘¶
　衛大夫有縣潘氏¶
　　三十三線¶
<pb:KR3k0007_WYG_009-12b>¶
卞¶
　出自姬姓曹叔振鐸之後支庶食采於卞因以氏焉¶
　魯有卞荘子楚卞和濟隂寃句人(按晋書卞壼之父/曰粹壼之子眕盱)¶
　(瞻眈眕盱殉父難一贈散騎侍郎一贈奉車都尉瞻/位至廣州刾史眈尚書郎姓纂既失引忠貞又紊其)¶
　(世次至濟隂寃句為忠孝之里/而綴之卞和之下尤穿鑿不經)魏卞揖生統為晋琅¶
　琊内史生粹中書令子眕盱瞻又桓元長史卞範之¶
　宋卞彬¶
賤¶
<pb:KR3k0007_WYG_009-13a>¶
　風俗通漢左北平太守賤瓊¶
單¶
　可單氏改為單氏¶
眷¶
　代北茙眷氏改為眷氏¶
變¶
　見姓苑云人姓¶
戰¶
<pb:KR3k0007_WYG_009-13b>¶
　後漢初戰兢為諫議大夫¶
　　三十五笑¶
邵¶
　邵公奭周同姓受封於燕傳國四十餘代其支庶為¶
　卿士邵穆公武公邵廖邵昭公並其後也秦有邵不¶
　疑¶
　汝南　漢汝南太守邵安唐都官郎中邵昇自安陽¶
　徙汝南弟炅考功員外¶
<pb:KR3k0007_WYG_009-14a>¶
　安陽　状云稱信臣之後青州刺史邵休其先避事¶
　加邑為邵氏晋邵竒壽春太守五代孫知新唐刑部¶
　郎中又殿中御史邵瓊之相州安陽人生摯説摯監¶
　察御史生中和説吏部侍郎生渾滄¶
少¶
　少昊氏之後一云少典之後禮記少連善居䘮東夷¶
　之子¶
召¶
<pb:KR3k0007_WYG_009-14b>¶
　召公奭之後或作召齊召忽漢功臣廣侯召歐又南¶
　陽太守召信臣生馴孫休(案通志/休作材)¶
邵皓¶
　世本恵公族羌子孫憲為邵皓氏¶
召伯¶
　左傳召伯奐之後¶
少室¶
　國語少室周趙簡子右也¶
<pb:KR3k0007_WYG_009-15a>¶
　　三十六效¶
校¶
　出自周官校人之後以官為姓天寳河南士曹校傑¶
孝¶
　齊孝公支孫以謚為姓¶
　　三十七号¶
郜¶
　國名在濟隂以國為姓¶
<pb:KR3k0007_WYG_009-15b>¶
　安定　唐殿中御史陜州刺史郜宏基生貞鉉虞部¶
　員外郎鉉即中書令張柬之之甥也¶
㬥¶
　㬥公周卿士見毛詩應劭風俗通云㬥辛周諸侯也¶
　漢書御史大夫㬥勝之字公子河東人¶
浩(音/告)¶
　今隰州刺史浩聿状云郜氏因避難改為浩氏聿子¶
　虚舟¶
<pb:KR3k0007_WYG_009-16a>¶
漕¶
　漢書㳺俠傳漕仲叔西河人少子㳺亦以俠聞¶
嫪(郎到/切)¶
　秦荘襄太后有嬖人嫪毐¶
到¶
　楚令尹屈到之後以王父字為氏¶
好(大報/反)¶
　見纂要文¶
<pb:KR3k0007_WYG_009-16b>¶
　　三十八箇¶
賀¶
　姜姓齊公族慶父之後慶克生慶封以罪奔吳漢末¶
　徙㑹稽山隂後漢慶儀為汝隂令慶普之後也曽孫¶
　純避漢安帝父諱始改賀氏孫齊吳大将軍齊孫中¶
　書令劭劭生晋太子太傅修修十二代唐太子中書¶
　舍人徳仁徳仁姪孫彭州刺史黙徳仁姪曾孫太子¶
　賔客知章生曽¶
<pb:KR3k0007_WYG_009-17a>¶
　河南　官氏志賀蘭氏賀頼氏並改姓賀¶
賀㧞¶
　與後魏同出陰山代為酋長北人謂地為㧞謂其總¶
　有其地時人相賀因氏焉¶
　河南洛陽　後魏有賀㧞爾頭自武州為河南人生¶
　紱紱生允勝岳允後魏大尉燕郡王尚書令勝太師¶
　琅琊公岳雍州刺史關西岳水公岳曾孫儼唐右監¶
　門將軍孫延嗣度支郎中右金吾將軍爾頭少子生¶
<pb:KR3k0007_WYG_009-17b>¶
　仁後魏太宰安定王孫賀㧞云一給事中元正司門¶
　郎中長慶中進士賀㧞葱(案賀㧞惎與白敏中友善/見唐摭言此作葱疑誤)¶
賀蘭¶
　代居元朔隨魏南遷河洛魏以忠貞為賀蘭因命以¶
　氏孝文時代人咸改單姓唯賀蘭氏不改逺祖達羅¶
　安樂王¶
　河南洛陽　達羅統生敦誼周金州總管武都公生¶
　崇弼東崇孫儼湖州刺史弼隋揚州總管宋公生懷¶
<pb:KR3k0007_WYG_009-18a>¶
　廓懐黙懐武懐廓唐禮部郎中懐黙&KR2371;州刺史杞公¶
　東周榮公生孝義唐尚書左丞生景約景慎景約杞¶
　王司馬生惲愔惲生庭芝愔生誕誕生察給事中察¶
　生公遂景慎兵部郎中生誼隋靈州刺史海陵公¶
賀婁¶
　代人本居漠北以國為氏孝文改為樓氏¶
　河南　後魏鎮西大将軍廣陵王賀婁伏連生大㧞¶
　蒙曽孫行本唐鳳州刺史梁公泉武安公寳後魏太¶
<pb:KR3k0007_WYG_009-18b>¶
　子太傅廣平伯生景賢陽平公景賢生詮詮子幹隋¶
　鉅鹿公生積唐太子舎人¶
賀遂¶
　本居元朔随魏南徙孝文改房氏¶
　河南　唐引仁府統軍賀遂豐生封渭源縣公貫盩¶
　厔(按姓氏辨証屋引條云唐雲麾将軍屋引/宏生統軍豐豐生渭南郡公封疑此有誤)¶
賀恱¶
　賀遂氏音訛為賀悦今闗西有此姓焉後周柱國太¶
<pb:KR3k0007_WYG_009-19a>¶
　尉李弼賜姓賀悦氏¶
賀術¶
　魏初賀術祁居質安山因以為氏焉¶
　　三十九過¶
播¶
　風俗通播鼗武殷末之賢人(按古今人表注曰自師/摰以下八人皆殷末人)¶
　　四十榪¶
華¶
<pb:KR3k0007_WYG_009-19b>¶
　宋戴公子考父説食采於華因氏焉華元華宣華亥¶
　並為宋卿漢功臣表華毋害傳封四代又華成華嬰¶
　平原髙堂　華嬰𤣥孫魏司徒博平侯華歆生表表¶
　生廙嶠廙生垣又華譚為祕書監齊華寳隋孝義傳¶
　汲郡華秋¶
　沛國譙縣　魏志華佗¶
謝¶
　姜姓炎帝之允申伯以周宣王舅受封於謝今汝南¶
<pb:KR3k0007_WYG_009-20a>¶
　謝城是也後失爵以國為姓焉¶
射¶
　三輔决録云後漢末鴻臚射服天子以服為将軍出¶
　征姓射名服不祥也改姓謝名咸子登授登蜀郡太¶
　守授中郎将¶
柘¶
　楚大夫以地為氏急就章漢有柘温舒¶
&KR3108;¶
<pb:KR3k0007_WYG_009-20b>¶
　風俗通云新鄭人楊&KR3108;村在縣西二十五里¶
舍¶
　見姓苑¶
晋(音/亞)¶
　見纂要¶
舍利¶
　北蕃酋帥有吐宻支頡利後姓執矢氏生思力唐右¶
　驍衛大将軍定㐮州都督駙馬都尉尚髙祖女九江¶
<pb:KR3k0007_WYG_009-21a>¶
　公主生紹徳紹宗師仁歸真也¶
謝邱¶
　風俗通周宣王支子食采謝邱因氏焉漢書古今人¶
　表魯有謝邱章¶
下軍¶
　左傳晋将欒黶為下軍大夫子孫氏焉¶
亞飯¶
　殷末賢人亞飯干之後¶
<pb:KR3k0007_WYG_009-21b>¶
　　四十一漾¶
向¶
　宋桓公子向父肹肹孫戍為左師子孫氏焉向為人向¶
　寕鄭向宜並其後後漢有向長字子平¶
　河内山陽　後漢侍中向栩五代孫秀黄門侍郎後¶
　漢又有向韶生雄琰雄晋河南尹琰生秀黄門侍郎¶
　宋有向彌並河内人(按琰生秀因/上文脫誤)¶
　汲郡　唐户部尚書向衡子振緫向長之後¶
<pb:KR3k0007_WYG_009-22a>¶
暢¶
　陳留風俗傳有暢悦河東人状云本望魏郡瓘子當¶
　悦子偃又詩人暢諸汝州人許昌尉¶
諒¶
　後漢諒輔為洛陽令廣漢人¶
上尹¶
　左傳楚上尹壽之後禮記楚上尹商陽(案左傳工尹/禮記亦作工)¶
　(尹此/誤)¶
<pb:KR3k0007_WYG_009-22b>¶
上成¶
　後漢書宻縣上成公白日昇天¶
上梁¶
　荘子有上梁倚¶
尚方¶
　傅餘頠&KR0232;姓録有尚方氏¶
匠麗¶
　鄭穆公時匠麗冦之後著書八篇¶
<pb:KR3k0007_WYG_009-23a>¶
唱盆¶
　改為温氏¶
　　四十二宕¶
伉(音/抗)¶
　晉有漢中大夫伉嘉¶
　　四十三映¶
孟¶
　魯桓公子慶父之後號曰孟孫因以為氏又衛襄公¶
<pb:KR3k0007_WYG_009-23b>¶
　長子孟縶之後亦曰孟氏齊孟軻字子展秦有孟説¶
　平昌安邱縣　孟敬子生縢伯伯生廖廖生軻居髙¶
　宻置平昌郡因為郡人漢孟觀二十二代孫説説生¶
　倕刑部郎中孫簡常州刺史觀孫珩又居相州珩十¶
　一代孫唐禮部尚書温子晧曉晅曍晧奉天令生遂¶
　曉左補闕晅生迢河隂令曍右丞京兆尹生遹述逢¶
　通迪逑逢司農少卿迪大理少卿(按孟子非齊人字/子展亦未詳所自)¶
　東海　漢孟卿以學顯名¶
<pb:KR3k0007_WYG_009-24a>¶
　鉅鹿　後漢孟敏¶
　武威　後梁孟禕¶
　江夏武昌　吳侍中孟宗晋孟嘉弟陋　(晋書孟陋/孟宗之曽)¶
　(孫/)宋孟昶封臨淮公弟顗兄弟為僕射¶
敬¶
　陳厲公子敬仲之後以謚為氏姓苑云黄帝孫敬康¶
　之後秦有敬丕子教為平陽太守¶
　平陽　敬教子孫因官家焉裔孫歆漢末為揚州刺¶
<pb:KR3k0007_WYG_009-24b>¶
　史六代孫頻後魏北平太守曽孫顯携北齊僕射永¶
　安公弟法朗法延曽孫人綱生彦琮山松仙客彦琮¶
　唐愛州刺史山松澄城令生暉晈暉右丞侍中平陽¶
　王生譲誠詢諲譲尚舍奉御誠魯郡太守右威武大¶
　将軍詢比部員外郎仙客蔚州刺史法朗曽孫君宏¶
　右衛将軍黔昌公孫昭道¶
　河東　状稱望平陽南凉抱罕太守敬歸七代孫播¶
　唐給事中監國使生非虞部員外播三從孫昭道監¶
<pb:KR3k0007_WYG_009-25a>¶
　察御史生羽侍御史三從兄弟昶許州司馬生令則¶
　臨汾令令則生徳&KR0008;徳秘書郎生揖擢括撫揖太子¶
　家令生寰㝢括字叔弓兵部侍郎御史大夫生騫宻¶
　寛寛京兆尹生昕晦皥煦騫逮州刺史生性安大理¶
　評事撫太子舍人&KR0008;給事中生挺¶
　廣平　敬歆後今無聞¶
慶¶
　姓苑慶父之後慶克慶封慶封奔吳子孫徙下邳漢¶
<pb:KR3k0007_WYG_009-25b>¶
　東平太守普治禮(按陸徳明釋文序目慶普治/禮記漢東平太傅作太守誤)又陳¶
　卿慶餘(按左傳陳有慶虎/慶寅慶餘未詳)晋慶鄭漢末慶氏自下邳¶
　又徙㑹稽慶鴻洛陽人慶儀後漢汝隂令孫慶酺子¶
　侍中質諱姓賀氏(按前賀姓姓纂云賀純避漢安/帝諱改賀氏此云質與前不合)¶
竟¶
　見姓苑有竟氏¶
慶師¶
　見姓苑¶
<pb:KR3k0007_WYG_009-26a>¶
　　四十五勁¶
鄭¶
　周厲王少子支封於鄭是為桓公在畿内今華州鄭¶
　縣是也威公生武公與晋文公夾輔平王東遷於洛¶
　鄭徙溱渭之間謂之新鄭傳封十三代至幽公為韓¶
　所滅子孫播於陳宋以國為氏幽公六代孫榮號鄭¶
　君生當時漢大司農¶
　滎陽開封　當時六代孫穉漢末自陳徙河南開封¶
<pb:KR3k0007_WYG_009-26b>¶
　晋置滎陽郡開封𨽻焉遂為郡人穉生興興生衆後¶
　漢大司農曽孫熈生秦渾渾魏少府生崇晋荆州刺¶
　史曽孫略前趙侍中生豁楚楚生温燕太子詹事生¶
　三子曄恬蘭曄號北祖恬號中祖蘭號南祖曄七子¶
　白麟小白叔夜洞林歸藏連山㓜麟因號七房鄭氏¶
盛¶
　周同姓國也為齊所滅穆天子傳盛姫姓之國也公¶
　羊傳云成降於齊師成者盛也諱滅同姓故言成也¶
<pb:KR3k0007_WYG_009-27a>¶
　廣陵　吳有盛冲晋有盛彦事母孝仕至中書侍郎¶
　又錢唐令疑唐左驍衛将軍滄州揔管盛彦師¶
聖¶
　見姓苑¶
正令¶
　其先周官儀㒒掌貳車正令因氏焉家語有正令赤¶
　秦人孫子弟子(案家語無此名孫/子弟子亦有脱誤)¶
　　四十六徑¶
<pb:KR3k0007_WYG_009-27b>¶
寗¶
　衛康叔之後至武公生季亹食采於寗弟頃叔生跪¶
　跪孫速速生武子俞俞生殖殖生悼子喜九世卿族¶
　(按左傳魯荘公六年放寗跪於秦魯哀公四年衛寗/跪救范氏春秋有両寗跪杜預皆未詳其系又成公)¶
　(二年衛侯使寗相侵齊杜預註寗相寗俞子又成公/十四年衛侯饗苦成叔寗惠子相即寗殖也杜預不)¶
　(注其系然則寗相乃寗俞之子未聞生殖也又㐮公/二十五年傳曰九世之卿族一朝而滅之杜預注寗)¶
　(氏出衛武公至喜九世姓/纂止有七世皆参差不合)齊有寗戚周有寗越¶
　安平　魏京兆太守寗康¶
<pb:KR3k0007_WYG_009-28a>¶
　洛陽　晋寗欽¶
　華隂　状云昶後唐吏部侍郎寗允忠¶
　河東　漢太僕寗成代居河東又餘杭令武¶
　欽州　梁有爱州刺史寗逵居欽州寗頃曽孫師表¶
　師宗師表唐領軍大将軍沈國公師宗孫愷諫議大¶
　夫撰國史¶
　　四十七證¶
乗馬¶
<pb:KR3k0007_WYG_009-28b>¶
　漢書溝洫志有諌議大夫乗馬延年又張掖有乗馬¶
　敷¶
　　四十八嶝¶
鄧¶
　曼姓殷時侯國也春秋時鄧侯吾離朝魯後為楚文¶
　王所滅子孫以國為氏鄭有鄧祁(按左傳鄧析/此作祁誤)¶
　南陽　後漢太傅髙宻侯鄧禹其先居南陽子震嗣¶
　次子訓女和帝皇后襲封昌安侯少子珍封夷安侯¶
<pb:KR3k0007_WYG_009-29a>¶
　晋永嘉亂居丹陽陳亡入長安禹裔孫乾南陽城大¶
　守乾曽孫暠唐魏州刺史臨川公暠孫惲刑部尚書¶
　淮陽子生汪冲温洋洋比部員外温杭州刺史¶
　安定　隲七代孫晋生武威太守因居安定始家焉¶
　子羌符秦并州牧左僕射羌裔孫素唐兵部郎中南¶
　陽伯又居藍田素子元挺吏部侍郎元機兵部郎中¶
　又著作郎鄧行儼亦云羌後隲裔孫唐尚書右丞揚¶
　州長史景山代居洛陽¶
<pb:KR3k0007_WYG_009-29b>¶
　平陽　晋右僕射鄧攸字伯道亦禹之後兄子俀¶
　長沙　太傅禹後晋有鄧粲荆州刺史為桓冲别駕¶
　陳郡　太傅禹之後晋有鄧嶽為廣州刺史子遐號¶
　為名将¶
鄧陵¶
　楚公子食邑鄧陵因氏焉鄧陵子著書見韓子¶
　　四十九宥¶
富¶
<pb:KR3k0007_WYG_009-30a>¶
　左傳周大夫富辰之後又魯大夫富父終甥之後亦¶
　單姓富鄭大夫有富子¶
　陳留　漢有富留人為公田使者見風俗通陳留先¶
　賢傳有陳留太守富允又唐晋陽尉富嘉謨¶
　蘭陵　魏志富襲字熙伯伯生之後也為尚書令著¶
　論語觧前燕録富愷蘭陵人¶
廖(力救/反)¶
　風俗通古有廖叔安左傳作飂盖其後也漢有廖顗¶
<pb:KR3k0007_WYG_009-30b>¶
　為鉅鹿太守¶
　汝南　平輿人漢方士廖状生孟舉仲舉¶
　襄陽　蜀志有廖化為大将軍中鄉侯襄陽人¶
　武陵臨沅　後漢桂陽太守廖祈又蜀志廖湛廖立¶
　廖位至侍中長水校尉(按蜀志廖立位至長水/校尉廖字立字之誤)¶
副¶
　風俗通周公忌父之後以王父字為氏(案魏志副吕/氏改為副氏)¶
　(又為吕字此言忌父/後為副氏當有脱悞)¶
<pb:KR3k0007_WYG_009-31a>¶
舊¶
　見姓苑¶
　河南　官氏志莵賴氏改為舊氏(案後魏志莵頼氏/就頼氏俱改為就)¶
　(氏無舊字姓纂已載/於就氏下此重出)¶
就¶
　見姓苑¶
　河南　後魏官氏志莵頼氏改為就氏¶
晝¶
<pb:KR3k0007_WYG_009-31b>¶
　風俗通齊大夫食采晝邑因氏焉¶
右¶
　晋屠擊将右行因氏焉¶
授¶
　見姓苑¶
富父¶
　魯富父終甥之後見左傳魯又有大夫富父槐¶
廐尹¶
<pb:KR3k0007_WYG_009-32a>¶
　楚大夫廐尹然之後¶
　　五十候¶
竇¶
　姒姓夏少康之後帝相遭有窮之難其妃后緍方娠¶
　逃出自竇而生少康支孫以竇為氏至周世為大夫¶
　竇犨為晋大夫仕趙簡子裔孫漢丞相嬰¶
　扶風　竇嬰之先本居清河觀津後徙扶風平陵漢¶
　章武侯竇廣徳女為文帝皇后生景徳兄子彭祖南¶
<pb:KR3k0007_WYG_009-32b>¶
　皮侯兄子彭嬰魏其侯嬰七代孫融後漢大司空安¶
　豐侯生穆穆生勲勲生憲憲大将軍武隂侯女為安¶
　帝皇后融生固裔孫武大将軍槐里侯女為桓帝皇¶
　后魏晋以後竇氏史傳無聞¶
　河南洛陽　状稱本扶風人竇武被誅後人鴈門太¶
　守統北奔鮮卑拓㧞部為没鹿回部大人賜姓紇豆¶
　陵氏魏孝文改為竇氏女為元帝后六代孫漏頭蓬¶
　東王(按唐世系表竇巖從魏孝武徙洛陽生三子那/敦略略字六頭生五子興㧞岳善熾又竇巖兄)¶
<pb:KR3k0007_WYG_009-33a>¶
　(竇拓封遼東王蓬當/是遼字誤并有脱文)孫略生岳處毅岳處後周大司¶
　馬把公女髙祖太穆皇后生太宗毅生昭昭生彦彦¶
　生徳明(按疑脱徳/素一人)冲徳元徳洽徳明常州刺史徳素¶
　工部郎中冲陜州刺史生義節虢州刺史生戒盈戒¶
　言戒言生萱蘭(案唐世系表萱/蘭作庭萱庭蘭)蘭國子司業萱衛尉¶
　少卿戒盈青州刺史生庭芝庭華庭芝陜州刺史庭¶
　華中書舍人生叔展申昱叔展右拾遺申給事中昱¶
　左司員外徳元户部尚書左相鉅鹿侯生懐恪懐質¶
<pb:KR3k0007_WYG_009-33b>¶
　懐譲懐譲徳州刺史生思仁金吾将軍懐恪湖州刺¶
　史懐質左僕射中山公姪崇嘉考功郎中徳洽工¶
　部郎中毅少子招賢隋遷州刺史神武公孫徳藏生¶
　虛運虚奨虚運生恂華州刺史虚奨右屯田将軍生¶
　善西魏華州刺史永富公善生榮定隋兾州刺史陳¶
　公榮定生抗慶璡抗納言陳公生衍靖誕幹師綸師¶
　武師仁衍左武候将軍生孝儉孝威孝忠孝儉生畢¶
　太僕少卿孝忠蘭州刺史靖户部尚書封信都公生¶
<pb:KR3k0007_WYG_009-34a>¶
　逵遜䆳逵駙馬生松夀殿中少監遜兵部郎中䆳蔡¶
　州刺史誕刑部尚書莘公生孝慈孝立孝冲孝臻孝¶
　誠孝果孝諶孝禮孝慈工部郎中徳州刺史生希玠¶
　希璬敬賔希玠禮部尚書少傅莘公生錫鋭錫驍右¶
　衛将軍希璬蓬州刺史生銓滑州刺史銓生賔兵部¶
　郎中河南少尹孝立孫鎮左武衛将軍生顥項項洋¶
　州刺史孝臻夷州刺史生瑾瑾生審言聞喜尉審言¶
　生畿權參權著作郎參中書侍郎平章事吏部尚書¶
<pb:KR3k0007_WYG_009-34b>¶
　生景伯兼監察御史孝誠溪州刺史孝果生維銑金¶
　水部郎中孝諶潤州刺史贈太尉女睿宗昭成皇后¶
　生元宗孝諶生希瑊希球希&KR1939;(按疑脱希/琬一人)希瑊太子¶
　少傅豳公生錬鋼錬司農卿鋼将作監同正希球太¶
　子賔客兾靖公生鑑鑑生榮虞部郎中希&KR1939;開府太¶
　子少傅畢公生鍔濬沔鍔駙馬秘書監同正生克恭¶
　濬涇王傅沔濟王傅生克良克温克良駙馬希琬衛¶
　尉少卿生鋒太僕少卿鋒生昱旵昱隋州刺史旵鳯¶
<pb:KR3k0007_WYG_009-35a>¶
　州刺史孝禮涇原令生瑋璉良賔瑗瑋遂州刺史璉¶
　京兆少尹生紹宗繹績縯級紹給事中荆州長史生¶
　寓繹駙馬衛尉卿績奉先令良賔生林司封郎中瑗¶
　光禄卿生兟兟生乂太府卿同正師綸太府少卿生¶
　尚義尚烈尚義生瓉道州刺史尚烈生進右庶子進¶
　生蒙泉(按唐世系/表泉作鼎)蒙太原令泉都官郎中師武生孝¶
　道孝約孝綽孝綽生景景生履廷履信履廷梓州刺¶
　史生暄履信鴻臚卿慶生智純智宏智圓(按世系表/智仁蒲州)¶
<pb:KR3k0007_WYG_009-35b>¶
　(刺史/脫名)蒲州刺史智宏生懐玉懐昶懐玉婺州刺史懐¶
　昶生從之從光從昭從之左司郎光生靚覦覦户部¶
　侍郎揚府長史智圓開州刺史璡禮部尚書鄧公生¶
　普行左監門将軍長史饒州刺史普行生總汾州刺¶
　史總生宏儼屯田員外竇熾周太保鄧公生恭州刺¶
　史軌曽孫克順将作少監恭少子琮晉州刺史生孝¶
　謙洛州刺史竇覽孫孝仁(案唐世系表/孝仁作孝永)濟州刺史孝¶
　鼎司勲郎中竇深生襲右武衛将軍襲生文表文表¶
<pb:KR3k0007_WYG_009-36a>¶
　生季爽季安季安湖州刺史曽孫至柔爽開州刺史¶
　竇嶷孫徳宗播州刺史竇誼孫有意(案唐世系表誼/生有意此作誼)¶
　(孫不/合)熊州刺史生元誨諌議大夫竇威内史令延安¶
　公生惲金部侍郎岐州刺史惲生炅炅生栩(案唐世/系表炅)¶
　(作旻栩/作詡)棣王傅觀津公栩生顒撫州刺史唐左衛将¶
　軍竇善衡云扶風鞏水部員外牟洛陽令羣御史中¶
　丞今開州刺史庠潼州刺史叔向從父弟彧廬州刺¶
　史生易直從直敬直興公易直兵部郎中御史中丞¶
<pb:KR3k0007_WYG_009-36b>¶
　從直兼殿中御史彧堂兄子端房州刺史竇藥師云¶
　略後¶
㓂¶
　蘓忿生為司㓂子孫以官氏焉又云衛康叔為周司¶
　㓂支孫以官為氏秦滅衛君甫家于上谷八代孫恂¶
　上谷昌平　恂漢執金吾雍奴侯曽孫榮榮生孟魏¶
　馮翊太守徙家馮翊元孫循之生讃讃生臻後魏七¶
　兵尚書汝南生儁西魏司空賜姓口引氏(案魏書㓂/讃傳讃子)¶
<pb:KR3k0007_WYG_009-37a>¶
　(臻官至宏農太守臻次子祖禮官廷尉尚書贈七兵/尚書昌平男祖禮弟儁始賜姓若口引氏此以臻為)¶
　(七兵尚書悮汝南二字/亦有脱口引氏脱若字)儁曽孫宏唐户部侍郎武林¶
　公¶
　馮翊　蘓忿生之後以官為氏魏有散騎常侍㓂閲¶
　閲生明晉河東太守明生未安安生邪後魏建節将¶
　軍夏陽子曽孫勇周儀同通城侯勇生迪迪生志覽¶
　唐洛州功曹歸州刺史志覽生恩逺曹州長史恩逺¶
　生毗兵部郎中¶
<pb:KR3k0007_WYG_009-37b>¶
　河南　官氏志口引氏改為㓂氏¶
鬭¶
　左傳楚若敖之後有鬭班生伯比伯比生闘糓於莬¶
　字子文代為楚卿有此姓¶
鏤¶
　姓苑云今遼東有此姓¶
鬭文¶
　英賢傳云鬭伯比之後支孫鬭文仕晉因氏焉¶
<pb:KR3k0007_WYG_009-38a>¶
鬭門¶
　世本陳鬭父之後楚大夫有鬭門陽¶
鬭班¶
　楚若敖强生鬭文子因氏焉¶
鬭耆¶
　世本云子姓也¶
豆盧¶
　本姓慕容燕王廆弟西平王慕容運孫精之後¶
<pb:KR3k0007_WYG_009-38b>¶
　昌黎棘城　精生猶醜猶醜曽孫萇永思寜寜生勣¶
　勣生毓周隋並有傳永思生通通生寛唐禮部尚書¶
　芮定公寛生承業懐譲承業領軍将軍生欽望欽奭¶
　欽肅欽望内長史左僕射欽奭光禄少卿欽肅生靈¶
　昭宣州刺史靈昭生叅回器友叅右威衛将軍囘京¶
　兆少尹友萬年令懐譲生貞松宗正卿中山公貞松¶
　生光祚光祚生建駙馬通孫方則生楷楷生元儼元¶
　儼生志静志静生魯元侯魏太保㐮城公五代孫達¶
<pb:KR3k0007_WYG_009-39a>¶
　唐殿中監靈夀公生仁宗達堂姪曽孫子騫監察御¶
　史生陸渾元孫祥生譲曽孫挹挹生鄭鄜鄭生靜¶
　　五十二沁¶
禁¶
　姓苑云吳興人¶
　　五十四闞¶
闞¶
　齊卿闞止之後¶
<pb:KR3k0007_WYG_009-39b>¶
　㑹稽山隂　闞駰撰十三州志吴侍中闞澤字徳潤¶
　唐右領軍闞稜¶
　　五十六㮇¶
念¶
　西魏大傅安定公念賢代人也子華台州刺史¶
　　五十九鑑¶
監¶
　風俗通云衛康叔之後¶
<pb:KR3k0007_WYG_009-40a>¶
　　六十梵¶
氾¶
　漢有氾勝之為黄門侍郎其先周大夫食采於氾因¶
　以為氏¶
　燉煌　勝之後晉有郎中氾騰張掖太守氾彦天寳¶
　有刑部郎中氾雲南鄭縣尉氾叔敖並其後也¶
　濟北盧縣　晉有氾毓字稚春七代同居晉武帝徴¶
　為秘書郎不就著書七萬言¶
<pb:KR3k0007_WYG_009-40b>¶
　¶
　¶
　¶
　¶
　¶
　¶
　¶
　元和姓纂卷九¶
